---
title: Incontro - Marzo 2017
layout: post
author: Francesco Malatesta
---

Come alcuni di voi già sapranno, Lunedì 3 Aprile si è tenuto il primo incontro di Elixir Roma.

![Incontro Marzo 2017]({{ site.url }}/uploads/incontro-marzo-2017.jpg)

In questo primo talk il buon **Claudio ha parlato del linguaggio in linea generica**, introducendone alcune particolarità. Ha messo tanta carne al fuoco, vero, ma l'esposizione è stata chiara e precisa. A fine incontro non sono mancate le domande (varie e stimolanti), testimonianza del fatto che l'interesse c'è, ed è indubbiamente tangibile.

Nel caso in cui te lo fossi perso non temere: l'intera diretta [è disponibile su Facebook, qui](https://www.facebook.com/groups/elixir.roma/permalink/1160422734084663/?pnref=story).

Stiamo mettendo su questo meetup per due motivi:

* in primis, per **diffondere questo fantastico linguaggio e farlo conoscere**, cercando anche di fare debunking su tutti quei falsi miti che a volte scoraggiano lo sviluppatore ad interessarsi alla programmazione funzionale;
* **creare un punto di ritrovo mensile da usare per incontrarci**, fare due chiacchiere, scambiarsi esperienze e farsi una birra;

Tra l'altro, siamo molto soddisfatti per l'esito: **per essere il primo meetup, 25 presenti sono davvero incoraggianti!**

La nostra speranza adesso è continuare anche così nel futuro. Le idee sono tante, speriamo davvero di poterle mettere tutte in cantiere e vederle realizzate!

Nel frattempo proseguiamo, un piccolo passo alla volta. Presto leggerete anche un resoconto dell'Erlang Factory, che si è tenuta in questi giorni proprio qui a Roma.

Tra qualche giorno, inoltre, avrete news sul prossimo incontro di Maggio. Nel frattempo, se vuoi passare a salutarci, [ti aspettiamo su Slack](http://beam-italia.herokuapp.com)!

Stay tuned!
